Kmom01: PHP-baserade och MVC-inspirerade ramverk
================================================
---
<h4>Utvecklingsmiljö</h4>

Numera sitter jag med **Windows 7 Professional** på en tämligen billig och måttfull "kontorsmaskin" (vilket dessvärre påverkar en del gamla favoritprogram). De program jag använder mest i utvecklingssyfte är **Microsoft Visual Studio 2010** (med tillägg för PHP, CSS-3 och Javascript), samt **Notepad++** för att göra snabba justeringar och hämta fram äldre användbara dokument. Jag kör **Wamp 2.5** som lokal server och  nyttjar **FileZilla** som FTP-klient. Till grafiken använder jag, så gott som uteslutande, det gamla **Paint Shop Pro 9.1**.

<h4>Ramverk och begrepp</h4>

Jag har tidigare erfarenhet av MVC-programmering då det gäller att få en bra struktur på koden. Så den biten känns bara logisk och helt naturlig. Jag har även kikat på den bakomliggande koden för ett antal CMS-system. En del har varit lätta att förstå och arbeta med, medan andra verkar mest gå under kategorin ”hafsverk och MVC-värk”. Nya begrepp dyker hela tiden upp och jag försöker då hitta en liknande funktionalitet i andra språk, i vilka jag har längre erfarenhet av än just PHP.

<h4>Anax och Anax-MVC</h4>

Jag tycker att både Anax och Anax-MVC har bra strukturer och är lätta att jobba med. Det tar inte lång tid att komma igång med själva kodandet. Anax-MVC kommer jag förmodligen sitta ett bra tag och leka med – exempelvis vill jag ha med möjligheten att visa små bilder i menyerna.

<h4>Övrigt</h4>

När jag la till uppgifterna för att stöda ”snygga länkar” i htaccess-filen (och index-filen), bröts de relativa bildlänkarna i md-filerna (backade tillbaka ett snäpp i katalogstrukturen), vilket var irriterande. För att undvika eventuella framtida problem om jag ändrar i htaccess-filen igen, bytte jag till absoluta sökvägar, vilket hämmar själva utvecklingsarbetet.

Jag har lagt till en kalender som för närvarande fortfarande är under utveckling i oophp-kursen.

Sidornas innehåll är skrivna i markdown, förutom sidorna för källkodsvisning och kalendern. Markdown känns lite för begränsande för dessa sidor, vilka kräver en liten friare styrning av designen.

Jag var dessvärre tvungen att ändra koden för array-hanteringen, eftersom PHP-tillägget för Visual Studio är version 5.3.
